Romantismul a fost un curent cultural, manifestat în literatura română în secolul al XIX-lea și care s-a remarcat prin cultivarea sensibilității și a fanteziei creatoare. Astfel, „Luceafărul” se încadrează fără îndoială/echivoc în această mișcare, căreia îi ilustrează trăsăturile/particularitățile fundamentale.

O primă particularitate/trăsătură ce vizează caracterul romantic al poemului este utilizarea antitezei ca procedeu artistic principal. Aceasta poate fi identificată atât la nivelul de amănunt al textului, cât și la nivel de ansamblu. Microtextual, se remarcă secvențe lirice scurte ce pun față în față elemente opuse, precum: „Cum că eu sunt nemuritor / Iar tu ești muritoare”, care trasează o limită/linie fundamentală între cele două ființe aflate în lumi incompatibile. Aceeași idee este subliniată și de fata de împărat, care îi spune Luceafărului, înțelegându-și efemeritatea: „Căci eu sunt vie, tu ești mort”. De asemenea, componenta fantastică a textului este denunțată tot printr-o antiteză: „A fost odată ca-n povești, / A fost ca niciodată”. La nivel macrotextual, se observă opoziția puternică dintre individul superior, omul de geniu, incapabil să-i facă pe ceilalți fericiți, reprezentat de Hyperion, și cel inferior, dar care poate trăi sentimente profunde și își poate împlini iubirea – Cătălin. Totodată, este clară pe tot parcursul operei antiteza dintre planul terestru-uman și cel cosmic-universal.

O altă particularitate (definitorie/semnificativă) a romantismului este prezența numeroaselor motive specifice curentului, prin intermediul cărora Eminescu creează, în primul tablou al poemului, un cadru nocturn, tainic/misterios/enigmatic, iar în a doua strofă, identificăm motivul selenar, dublat/completat de cel astral, cu scopul/rolul de a evidenția unicitatea fetei de împărat: „Cum e fecioara între sfinți / Și luna între stele”. Totodată, luna este un simbol al feminității și prezența sa îi conferă fetei o aură de mister și îi evidențiază puritatea. Elementele cosmice sunt omniprezente, în secvențe precum „Eu sunt Luceafărul de sus” sau „Iar cerul este tatăl meu”, menite să creeze un raport între cele două instanțe și să sublinieze faptul că ele aparțin unor lumi diferite, foarte îndepărtate, care nu se pot intersecta cu ușurință. Se remarcă și motivul oniric, care scoate în evidență tendința de evadare din realitate prin intermediul visului – „Căci o urma adânc în vis” – sau al visării – „Cum ea pe coate-și răzima / Visând ale ei tâmple”. Ideea poetică este susținută și de alte motive, emblematice pentru romantismul european, cum ar fi cel angelic („Un înger se arată”), demonic („Un demon se arată”) și al oglinzii (”Și din oglindă luminiș”).
