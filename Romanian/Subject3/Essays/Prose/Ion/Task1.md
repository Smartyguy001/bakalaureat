Acest text este reprezentativ pentru realismul românesc, deoarece reflectă lumea în datele sale esențiale, însumând particularitățile de formă și de conținut ale curentului.

O primă trăsătură este constituită de verosimilitatea faptelor și a personajelor care evoluează în limitele realității, fiind redate dintr-o perspectivă obiectivă. Textul se deschide cu imaginea horei de duminică din satul Pripas, prezentând personajele principale și motivația lui Ion, dorința de a se îmbogăți. Astfel, el decide să o seducă pe Ana, fiica bogatului Vasile Baciu, pentru a-i moșteni averea, deși inima lui bate pentru Florica, o fată mai săracă. Interacțiunea dintre Ion și Ana ajunge la urechile lui George Buluc, logodnicul inițial/primul logodnic al Anei, și se produce o încăierare între cei doi. Totuși, Ion reușește să o lase însărcinată pe fată, astfel obligând cununia religioasă dintre ei și asigurându-și averea, în ciuda faptului că nu o iubea pe Ana. Ion se dovedește a fi un soț rece și distant, fapt ce o împinge pe Ana la suicid. Ion, bucuros că și-a obținut pământurile, nu este afectat de acest lucru și devine amantul Floricăi, ea fiind măritată cu George, inițialul promis al Anei, bărbat înstărit. Când acesta află, mânios, îl ucide pe Ion, servind, astfel, actul justițiar. În paralel, se conturează și destinul familiei învățătorului Herdelea, cu precădere al lui Titu, fiul acestuia. Titu este un tânăr strălucit, cu aspirații la o carieră literară și cu o pasiune pentru poezie. Este urmărită și viața lui amoroasă, fiind îndrăgostit de câteva femei pe parcursul desfășurării acțiunii.

O altă trăsătură a realismului identificată în roman este prezența elementelor anticipative. Mai întâi, atrage atenția un „drum alb”, care se desprinde din șosea și intră în Pripas, simbol al destinului protagonistului, care urmează să fie surprins în operă. Prezența verbelor de mișcare alertă precum „spintecă”, „aleargă” ar putea anunța conflictele puternice, tensiunea interioară și frământările lui Ion. Observăm în acest sens și două repere ce au conotații negative, „Cișmeaua Mortului” și „Râpele Dracului”, care conferă o notă tragică întâmplărilor. La marginea satului se precizează că se află „o cruce strâmbă” cu „lemnul mâncat de carii”. E sugerat un spațiu damnat, aflat sub semnul răului, în care oamenii s-au îndepărtat de credință și și-au pierdut reperele spirituale. De asemenea, primul enunț în care e înfățișat Pripasul – „Satul parcă e mort” – are un puternic impact asupra lectorului prin valoarea sa simbolic-anticipativă.
